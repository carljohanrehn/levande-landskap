---
layout: post
title: "På Kroppefjäll"
date: 2022-08-16 17:04:00 +0000
description:
tags: 
  - Dalsland
categories: 
  - Gammalsverige
published: true
---

Det är bara några få kilometer från den stora gården till stugan vid sjön. Men ingen väg leder dit, knappt en ordentlig stig, och den som inte känner terrängen får ta solen eller kompassen till hjälp för att inte tappa bort sig. Gården ligger på slätten, stugan på Kroppefjäll. Det är två världar, som möter varandra, slätten och berget, och gränsen mellan dem är Kroppefjälls brant. Här har jordskorpan spruckit sönder för miljontals år sedan; själva bergväggen är sprickans ena sida, på den andra sidan har hela landmassan sjunkit i djupet.

<div class="row mt-3">
    <div class="col-sm mt-3 mt-md-0">
        {% include figure.html path="assets/img/kroppefjäll-10-wtrpxl.jpg" class="img-fluid rounded z-depth-1" %}
    </div>
</div>
<div class="caption">
    Kroppefjäll, högplatå i Dalsland.
</div>

Detta är en av de många förkastningslinjer, som rutar in vårt land och bestämmer gränserna mellan berg och slätt, mellan obygd och bygd. Det finns många sådana skarpa gränser i Mellansverige; vi behöver bara tänka på Bohusläns berg och dalar, på Kilsbergen, Omberg eller de tvära stupen i norr mot östgötaslätten.

